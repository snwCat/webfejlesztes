<!DOCTYPE html>
<html lang="hu">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Kocsis Boglárka">
    <meta name="copyright" content="Oktatási célokra">
    <meta name="descripition" content="A Barbie film bemutatása">
    <link rel="stylesheet" href="stiluslap.css">
    <title>Barbie film</title>
    <link rel="icon" type="image/x-icon" href="kepek/barbie-b.png" alt="Barbie logó">
</head>

<body>
    <!--  HEADER -->
    <header>
        <img src="kepek/barbielogo.png" alt="Barbie logó">
    </header>

    <!--  NAV -->
    <nav class="nav-container">
        <a href="index.html">
            <div class="Home">Főoldal</div>
        </a>
        <a href="szereplok.html">
            <div class="Home">Szereplők</div>
        </a>
        <a href="filmkritika.html" id="aktualis">
            <div class="Home">Filmkritika</div>
        </a>
        <a href="kerdoiv.html">
            <div class="Home">Kérdőív</div>
        </a>
    </nav>

    <!--  ARTICLE -->
    <article>
        <div class="elso-bekezdes nincs-padding">
            <div>
                <img src="kepek/barbie-tukor.webp" alt="Barbie tükörben nézi magát">
            </div>
            <div class="szoveg">
                <p>
                    Az idei év legellentmondásosabb közönségfilmje a Barbie. Talán az egész évtizedé, de ezt még korai
                    kijelenteni. Az biztos, hogy azt a markteing- és alkotói döntéshozatal bravúrt, amit Margot Robbie
                    és Greta Gerwig a Mattel és Warner Bros. közreműködésével létrehozott, még sokáig emlegetni fogjuk,
                    és sok elemzést fog inspirálni évek múlva is. Most egy filmkritikusi áttekintés következik.
                </p>
                <p>
                    Először is szögezzük le, hogy a Barbie egy hatalmas agymenés. Elképesztő tömény élmény, és sok
                    szempontból nem az a fajta, amire elsőre számítana a csak a plakát és előzetes alapján filmre beülő
                    hétköznapi mozinéző. A szerzői filmekre szakosodott Gerwig–Baumbach írópáros viszonylag nagy kreatív
                    szabadsággal hozta össze a filmet, és ez nagyon egyedi látásmódot és megoldásokat eredményez ebben a
                    produceri szempontból két órás giga reklámfilmben. A Barbie film ötlete amúgy Margot Robie-tól jött,
                    az ő álma volt egy ilyen alkotást létrehozni. Külön filmcéget hozott létre erre a projektre, és
                    eredetileg meg sem fordult a fejében, hogy eljátssza a főszerepet, csak háttérből tervezte
                    menedzselni a film születését. Persze a Mattel már évtizedek óta álmodik egy ilyen a bájos babák
                    eladását felpörgető mozifilmről, és sok terv dőlt már be korábban. De most az alkotógárda addig
                    fésülte a műanyaghajat, adta rá a cuki kis ruhákat a több generációs játékikonra, amíg teljes
                    pompájában a vászonra kerülhetett. És nem is akárhogy.
                </p>

            </div>
        </div>
        <div class="elso-bekezdes nincs-padding forditott">
            <div class="szoveg">

                <p>
                    A Barbie film meglepő módon egy szatíra. Nem gyerekfilm, nem romantikus habos-babos cukiságbomba,
                    hanem egy nagyon átgondolt, intelligens alkotás, ami a végletekig akarja tolni az üzenetét, és
                    semmilyen eszközt nem fél ehhez alkalmazni. Tiszta koncepció, a cikk írásakor már látszik, hogy
                    hihetetlen sikeres, és sokaknál ki is verte a biztosítékot, mert nagyon ellentmondást nem tűrően
                    szól valamiről. Nagyon nem csak egy életérzést szeretne eladni, mint egy jó marketing médiatermék.
                    Pont a női életérzés mibenlététéről szól, a genderszerepek létjogosultságát vizsgálja, és görbe
                    tükröt állít sok társadalmi jelenségnek, kollektív hitrendszernek.
                    És ezt jól teszi. Van benne egy provokatív kifinomultság, ami az amerikai közönségfilmekre nem
                    jellemző. Ez egyértelműen Gerwig érdeme, a rendezőnő látszik, hogy nagy munkát tett abba, hogy a
                    film megálljon a saját lábán, és a nézése közben el tudjuk felejteni, hogy itt egy játékgyártó cég
                    által finanszírozott termékajnározó mozgóképet látunk.
                </p>
                <p>
                    Több meglepő és bátor húzása is van a filmnek, ami a szerzői hozzáállásból fakad. Egyrészt Barbie-t
                    a saját alternatív valóságában mutatja meg a film, és tulajdonképpen a fő konfliktus e csillámporos
                    játékbaba valóság és a mi valóságunk közötti drasztikus ellentéteiből fakad. Viszont ebben a baba
                    valósában is vannak sötét titkok, a forgalomból kivont terhes Barbie, illetve a szétjátszott furcsa
                    Barbie, aki a kuruzsló-orákulum szerepében a Mátrix piruláit idéző választás elé állítja főhősünket.
                    Apropó, idézések. A film tele van rengeteg utalással, más filmekből átemelt geggel, hommage-al,
                    amivel egyértelműsíteni szeretné, hogy egy filmtörténelemben művelt, komoly szándékkal rendelkező
                    alkotó játszik itt a plasztikvilágban. Már a nyitány zseniális, ahogy a 2001: Űrodüsszeia ikonikus
                    jeleneteit kelti újra, de külön csemege lesz majd filmelemzőknek, hogy a rendezőnő által
                    Letterboxdon közzétett inspirációs lista hatásait keresgéljék a filmben.
                </p>
            </div>
            <div>
                <img src="kepek/barbie-b.jpg" alt="Barbie poszter">
            </div>
        </div>
        <div class="elso-bekezdes nincs-padding">
            <div>
                <img src="kepek/barbie-napszemuveg.avif" alt="Barbie napszemüvegben">
            </div>
            <div class="szoveg">
                <p>
                    A sok ajnározás után most nézzük a hibátlan alakú, gigászira nőtt idolbaba árnyékát, mert vetül az
                    is az élményre. Kezdjük a legalapvetőbbel. A film steril. Nagyon. Annyira ki lett patikamérlegen
                    mérve, hogy mi kell bele, hogy nagyon nehezen azonosulható. A vicc az, hogy a plasztikvilág, Barbie
                    valósága az, ahol igazán van azonosulási lehetőség, mert a szatíra, a vizuális gegek és a rengeteg
                    túljátszott ötlet eszközein keresztül rengeteg tipikus élethelyzettel megfeleltethető, mint egy
                    igazán velős jó börleszk.
                    De ami a kontraszt dimenzióban, a film által kreált emberi valóságban történik, az nagyon sok helyen
                    erőltetett. Will Ferrel megosztó személyiség, de őt megtenni a Mattel vezetőjének nem volt egy
                    szerencsés húzás. Van egy anya-lánya párosunk is, de ők is túl vannak írva, túl tipizált karakterek
                    akarnak lenni. Egyetlen igazán emberi jelenet van benne, egy buszmegállóban egy rövid beszélgetés
                    egy idős hölggyel. Ez az a snitt, ami a legtöbb lelket hordozza a filmben, és ékes példája annak,
                    hogy hogyan születhetett a film. Ugyanis ki akarták vágni ezt a pár másodpercet, Greta Gerwig
                    komolyan megküzdött érte, hogy benne maradhasson. Pedig ilyen mély pillanatokból még sok elkelne,
                    hogy igazán fajsúlyos alkotásról beszélhessünk.
                </p>
                <p>
                    A film közben nekem a Minden, mindenhol, mindenkor jutott legtöbbször eszembe, annak intenzitásához
                    tudom hasonlítani. De amíg az annyira új, egyedi élményt adott, hogy első mozis megnézés után alig
                    vártam, hogy újra lássam nagyvásznon (amit még 2x sikerült is), addig a Barbie egyszer épp elég
                    volt. Örülök, hogy ezt a kritikát már jóval a film megnézése után írom, mert így tisztább a kép.
                    Hatása alá vont akkor, mint egy sok meglepő finomsággal telerakott brutál mennyiségű milkshake, amit
                    nem győztem habzsolni. Nem adott igazi kielégülést, mert a végére egyértelmű lett, hogy a
                    marketingesek győztek, a női egyenjogúságot hirdető – amúgy nagyon fontos – üzenetet át kell vinni
                    árnyalás nélkül. Pedig a valódi szatírának az lenne az igazi ereje, hogy önmagából is paródiát
                    csinál, mindennek képes görbe tükröt állítani. A didaktikus szatíra pont annyira nonszensz dolog,
                    mint a szerzői marketing film. Valójában nem létezik. És bár a film vége tényleg hűen zárul magához,
                    kerek egészet alkot, de azt, hogy gyorséttermi alapanyagokból lett összetéve minden sztárséfes
                    bravúr ellenére, az utóíz nem feledteti.
                </p>

            </div>
        </div>
        <div class="kiemelt">
		<p>
            Érdemes megnézni, mert egyedi alkotás, és kétlem, hogy ennyire ambivalens film fog még születni a cégek
            által rendelt reklámfilm műfajban. Így, ilyen formában filmtörténeti jelentősége van, és Gerwignek, meg az
            amúgy zseniálisan játszó Margot Robbie-nak (persze Ryan Goslingot is dicséret illeti) ez egy óriási
            lehetőség, hogy nagyot lépjenek előre az Álomgyárban, bár egy ideje már sínen vannak. Viszont nagyon
            aggódok, hogy ez a trend abba fog fulladni, amibe a szuperhősfilmek süllyedtek, a kaptafa fog győzni.
            Illetve azt a vitathatóan tudatos marketingbravúrt, amit az Oppenheimerrel közös premierdátum hozott a
            közösségi média Barbenheimer mémjeivel, képtelenség szándékosan újrakreálni. Biztos vagyok benne, nagyon sok
            piaci elemzés része lesz. Ám egy bombanőtől mit várhatnánk?
        </p>
		</div>
    </article>

    <!--  FOOTER -->
    <footer>
        <p>
            Az oldal nem reprezentálja a valós filmet.
            <br>
            © Kocsis Boglárka 2023 Corvinus
        </p>
    </footer>
</body>

</html>